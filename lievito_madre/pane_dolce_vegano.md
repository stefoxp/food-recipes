# Pane dolce con lievito madre (versione vegana)

## Ingredienti per 4 persone

- 300 g di farina tipo 1 o 2 (oppure di farro o altro a piacere);
- 100 g di farina 0;
- 3 cucchiai di zucchero di canna (o equivalente miele);
- 175 g di latte (di soia o di mandorle o di riso o altro a piacere);
- 2 cucchiai di olio di oliva evo;
- 130 g di lievito madre almeno 24 ore dal rinfresco;
- 1 pizzico di sale;
- mezza mela grattugiata;
- 1 arancia bio;
- cannella e zenzero a piacere;

## Preparazione

Scaldare leggermente il latte, scioglierci lo zucchero.

Aggiungere l'olio, la mela grattugiata, la scorza di arancia grattugiata ed il succo di arancia.

Aggiungere cannella e zenzero quanto basta.

Sciogliere il lievito madre nel latte.

Aggiungere la farina ed impastare.

Aggiungere il pizzico di sale.

Lavorare bene, il risultato è un impasto elastico e, se appiccica, infarinare le mani per lavorarla (ed
aggiungere farina quanto basta) ancora un po', lasciare lievitare per almeno 2 ore.

Riprendere l'impasto e lavorarlo ancora con le mani infarinate, dividerlo in 3 parti uguali.

Formare una treccia e adagiarla nella teglia infarinata ed imburrata (N.B. è possibile anche lasciare
l'impasto più morbido; in tal caso, non sarà possibile formare la treccia ma sarà necessario versare
l'impasto in teglia).

Lasciare lievitare tutta notte (circa 12 ore o fino a che triplichi il volume).

Si può spolverare di zucchero a velo se lo si desidera.

Infornare a 200°C per circa 15-20 minuti, poi abbassare a 150°C per per altri 10-15 minuti.
